**Analiza „Ballady o pociągu&quot;**

W wierszu Baczyńskiego podmiot liryczny w pierwszej części opowiada, jak sam tytuł wskazuje, o pociągach i o stacjach na których się one zatrzymują. Mówi o pociągach martwych, które puste zatrzymują się na małych, zapomnianych stacjach, na których jakby czas się zatrzymał. Mówi, że takie stacje znajdują się wszędzie, nawet w Warszawie. Potem dodaje jednak, że prowadzą je zawsze ci sami „umarli od trwogi i ciszy&quot; maszyniści.

W kolejnej części podmiot mówi o czekaniu na pustych dworcach patrząc na pejzaże obcych mu miast. Opowiada potem, że za daleko już smutek przejechał, sugeruje tym, że to w czym się teraz znajduje już dawno przestało być smutkiem. Obce pejzaże są już dla niego jedynie jak pocztówki. Podmiot „wyminął jasne i ciemne widoki wszystkich epok i czasów&quot;, przez co mówi, że już minęły go czasu radosne lub smutne, teraz żyje już bez żadnych emocji.

Podmiot potwierdza potem brak jakichkolwiek jego emocji mówiąc, że umarł już tyle lat temu. Pisząc „fantom twarzy wkleiłem w lustra okien&quot; ma na myśli, że udawał już od dawna, że wszystko jest dobrze. Potem, mówi o jakiejś innej osobie, adresacie wiersza, która czeka samotnie płacząc. Spotkanie podmiotu z tą osobą nie będzie przyjemne ani miłe, podmiot przedstawia to mówiąc, że jego pociąg zamiast dymu będzie sypał liście czarne i krwawe i że przywiezie ciężar wszystkich tych pejzaży. Przy spotkaniu adresat będzie sam czekał na podmiot, aby pociąg mógł „pęknąć&quot;, czyli zniknąć na dworcu.


###### 14.09.2020 <br/> Bartek Włodarczyk
[powrót do kategorii](index.html)
