# **Wrażenia po projekcie**

Stworzenie projektu pt. „Ja i moja rzeczywistość” nauczyło mnie paru ważnych rzeczy.
Jedną z nich było to jak ważne jest dobre zarządzanie czasem. Ponieważ, jak zwykle w ostatnim czasie, zacząłem robić projekt niedługo przed końcem terminu, dostałem nauczkę o tym jak ważne jest zaczynanie robienia takich rzeczy wcześniej. Mimo to, na szczęście zdążyłem na czas.
Kolejną rzeczą, której się uczyłem była kreatywność. Nie była mi to oczywiście rzecz nieznana, jednak chcąc podejść do projektu nietypowo pomogło mi to rozwinąć moją kreatywność.

Po obejrzeniu prezentacji kolegów zobaczyłem jak w różny sposób można zinterpretować to hasło. Mimo to, że około 70% osób wybrało prezentację multimedialną jako sposób prezentacja to interpretacja projektu była wśród tych osób różna. Niektórzy mówili jedynie o swoim hobby, inni o ulubionym typie książek lub filmów, a większość po prostu o sobie. Kilka osób zinterpretowało projekt w bardzo ciekawy sposób, na przykład Karolina przedstawiająca hałas naszego współczesnego świata, a Małgosia stworzyła wręcz przedstawienie, które potem skomentowała bardzo ciekawym abstraktem. Z innych ciekawych według mnie pomysłów, były prace, jakie wykonały Natalka oraz Asia, obie przyniosły obrazy, które według nich je opisywały. Z bardziej tradycyjnymi projektami przyszli Maja, Joseph i Stasiek, tworząc filmy o swojej rzeczywistości.
Prezentacje innych i ich spojrzenie na ten temat pokazało mi jak różnie można zrozumieć i zarazem przedstawić temat, który wydaję się tak prosty i oczywisty.


###### 3.10.2020 <br/> Bartek Włodarczyk
[powrót](index.html)
