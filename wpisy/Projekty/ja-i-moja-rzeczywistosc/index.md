# **"Ja i moja rzeczywistość&quot;**


**Abstrakt pracy**

Praca wykonana jest w formacie A3, wykonana w bardzo amatorskim stylu. Do zrobienia jej użyłem ołówków różnej twardości oraz kredek. Na obrazie widać napisane imię „Bartek&quot;, jednak każda litera przedstawia inny przedmiot lub miejsce.

Pierwsza literka, B jest największa. Przedstawiona jest za pomocą roweru, którego koła są brzuszkami literki.

Kolejne litery, A oraz R są ze sobą połączone jako dwie góry. Litera A przedstawiona jest jako jedna z gór, a wodospady wypływające z prawej góry układają się w literę R.

Następnie jest literka T. Narysowana jest za pomocą tablicy pokazującej czas do przyjazdu pociągu metra, które często można zobaczyć na warszawskich stacjach metra.

Dalej, literka E, nie jest zmieniona, jedynie pomalowana kolorem czerwonym.

Na końcu jest wbita w ziemię narta, o którą opierają się kijki tworząc literkę K.

Litera B jest większa od reszty, ponieważ jest to pierwsza litera imienia. Celowo jednak tą największą literę ilustruje ją rower, jest to jedna z rzeczy która naprawdę może mnie ilustrować, szczególnie ostatnio.

Fakt, że dwie kolejne litery są połączone nie jest przypadkowy. Uważam, że góry, a szczególnie chodzenie po nich jest moim kolejnym ulubionym hobby. Dlatego uznałem, że należą się im aż dwie litery.

Litera T pokazuje dużą część mojej rzeczywistości. Mimo, że wydaję mi się, że nie jest to część jedynie mojej rzeczywistości, to uważam, że było to warte dodania, ponieważ metro i podróże nim jest bardzo częste w moim życiu. Metrem jeżdżę do domu, do szkoły, na spotkanie ze znajomymi.

Literki E nie ukryłem pod niczym, ponieważ chciałem za pomocą jej i jej koloru przekazać kolejną część mnie. Czerwone E kojarzy mi się ze słowem „Error&quot; tak często obecnym przy moim hobby, którym jest programowanie. Dla niektórych może być to zwykła literka, ale dla mnie jest to kawałek mnie, moje hobby.

Ostatnia litera, K przedstawia kolejny, uwielbiany przeze mnie sport. W każdą zimę wyjeżdżam w góry właśnie po to, żeby móc pojeździć właśnie na nartach.

Wszystkie te litery układają się we mnie. Każda z tych 5 rzeczy to w jakiej części jestem ja i w jakiejś innej części moja rzeczywistość.

[Moje wrażenia po projekcie](wrazenia.html)

###### 15.09.2020 <br/> Bartek Włodarczyk
[powrót](https://bewu-ib.github.io/portfolio/wpisy/Projekty/index.html)
